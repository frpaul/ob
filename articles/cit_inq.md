убояшася и православъных еже о благочестии ревности, яко да не увидѣвше толикая их зла, соборне осудят ихъ по божественнымъ правилом в конечьную погибель в нынешнем вѣце и в будущемъ, сего ради вседушьно подщашася, еже утаитися от православных

Тако же святый Лев, епископъ катаньский, Лиодора еретика преже не осуди на смерть.[15] Но егда видѣ его пришедша къ церкви, нѣкоторыя мечтания творяше, яко да благочествующая прельститъ, онъ же изыде изъ церъкви и сотвори Лиодора огънемъ сожжена быти, и паки вниде въ церковь и соверши божественную служьбу.
 — Рассказ о Льве Катанском (VIII в.), чьей молитвой был сожжен волхв Лиодор, содержится в Минеях-Четьих (20 февраля).

«Аще быхомъ убивали еретики, рать несмирна была бы во вселенней».
Толкование Иосифа:
Сия глаголетъ о епископѣх, и о священницѣх, и о иноцѣх, и о всѣх церковныхъ причетницѣхъ, а не о царѣхъ, ниже о князех, ниже о судиѣхъ земных.

**Одобрение смешения градских законов с постановлениями соборов и т.д.**

Аще ли жь кто речетъ яко: «Се есть градстии закони, а не апостольская, ниже отеческая писания», таково си да слышить преподобнаго отца нашего Никона в своих богодухновенных писаниих сице глаголюща о градцкихъ законех: «Сего ради святый и покланяемый Духъ вдохну въ божественныя отца на святыхъ соборехъ, и учиниша божественная правила, яже от Святаго Духа, изложиша божественныя законы и словеса святыхъ отець и богоносныхъ, и от устъ же самого Господа святыя его заповѣди глаголаны быша, и обаче и от древънихъ божественная правила со градскими размешена быша законы же и завещанми». Сице «Номоканонъ» книга[21] сотворена бысть, сиречь закону правила. Множае паче Божиимъ промысломъ божественая правила, съ заповѣдми Господьними, и реченными святыхъ отець, и самѣми паки градскими законы размешена бывше, предреченная книга сотворися.
 
**Одобрение смешения. Приравнивает градские законы к заповедям.**

Аще убо святии отцы, иже на вселенъскихъ и на помѣстных соборех бывшеи и от святаго и животворящаго Духа наставляеми, и учиниша божественная правила и законы и словеса святыхъ отець, и яже от устъ самого Господа святыя его заповѣди, *со всѣми же сими и градстии законы сочеташа святии отцы древънии.* И хто убо деръзнеть сихъ отложити или похулити, яже от Святаго Духа и святыхъ отець прията быша, и сочетана со всѣмъ божественым Писаниемъ?
 
...И святый апостолъ Петръ, приемъ ключа царства небеснаго, Ананию со женою его, утаившая от своего стяжания, осудивъ,[30] *абие сотвори их издохнувша*. И Павел Алексанъдра-ковача, Именея же и Филита предастъ сатанѣ,[31] да накажются не хулити. Се убо вси праведънии судивше, не осуждени бывше, паче же избрани бывше, въ духовную служьбу избрашася.

**Еретик - серийный убийца** 

Зри, что глаголетъ, иже не токмо телеса губит? Се глаголетъ не о убийцах, ниже разбойничества и обиды творящихъ, иже точию тѣло губятъ, а иже глаголетъ: «Не точию тѣло губят, но и душу губятъ», се глаголетъ о еретицехъ и о отступницехъ: сии бо с тѣломъ душу губят, еретическими учении прельщающе православныя.

Что убо будетъ сего преславнѣйши, — бивый пророка спасеся, а пощадѣвый мученъ бываше? Да навыкънеши, яко, *Богу повелевающю, не достоитъ испытовати естество бываемыхь, но повиноватися точию*.

Тако же вси благовѣрнии царие, иже градными оружии невѣрныхъ еретикъ крѣпость вконецъ низложиша, вселенъскими же святыми соборы многоглавныя змиемъ главы яко во ужасѣ осѣкше, честную же и правовѣрную вѣру яко столпъ непоколебимъ и утвержение благовѣриа церкви утвердиша.

*Приравнивание меча и молитвы*

Тако бо творяху пророцы же и праведницы, и благочестивии царие в Ветхомъ Законе: егда видяху кого, отступивших от Господа Бога Вседержителя, *овѣхъ убо мечемъ убивающе, овѣх же молитвою низлагающе*.


В Новѣм же Законе святый апостолъ Петръ Симона волхъва, началника ересемь, молитвою смерти предастъ. Подобно же тому святый Иоан Богословъ Кунопа-волъхва молитвою в мори потопи. Тако же и святый апостолъ Филипъ архиерѣя, глаголавшаго хулы на Господа нашего Исуса Христа, повелѣ земъли поглотити. И святый апостолъ Павелъ Еллиму-волхва словомъ олсѣпи, Именея же и Филита, и Александра-ковача сатанѣ предастъ.

И паки той же святый апостолъ Павелъ глаголеть: «Аще убо кто отверъжется закона Моисеова при устѣхъ двою или триех свидѣтелей, без милости умираетъ. Колицей, мнится, горшей муцѣ сподобится, иже Сына Божия поправ». *Се являетъ, яко нынѣ паче подобаетъ казнемъ лютымъ предаяти, иже Сына Божия похуливъшаго.*  И святый апостолъ Июда, брат Ияковль, глаголетъ: «Овѣхъ убо милуйте, разсуждающе, овѣх же страхомъ спасайте».

*антисемитизм. Духовные власти не возражают (не возбраниша) против казни еретиков*

...
Великий же царь Ираклий не хотящих креститись июдей повелѣ убивати, и мнози же бяху тогда патриарси жь и святителие и преподобнии не возбраниша сего творити. 
 
*Повторение эпизода про Льва Катанского*

И святый Левъ, епископъ катаньский, Илиодора еретика огнемъ сотвори сожжена быти.

*Уравнивание оружия и молитвы*

Зри, яко святии пророцы и праведницы в Ветхомъ Законе отступивших от Господа Бога овѣх молитвою и благодатию, данную имъ от Бога, смерти предаваху, овѣх же оружиемъ убиваху и казнем лютымъ предаваху. В Новѣмъ же Законѣ святии апостоли и божествении святителие и преподобнии и богоноснии отцы не убиваху еретики и отступники оружиемъ, но молитвами своими и силою, данъною имъ от всесилнаго и животворящаго Духа, сихъ смерти и казънемъ лютымъ предаваху.
 
*едино убо и то же есть, еже молитвою смерти предати и еже оружиемъ погубити повинныхъ.*

Ссылается на Афанасия, слово о творящих смертные грехи, который якобы не делает различия.

Зри, яко великии Афонасие никоегоже разньствия сотвори, еже оружиемъ убивати и молитвою смерти или казнемъ предавати повинных. И аще не бы подобало еретики же и отступъники смертемъ и казнемъ предавати, не быша святители и апостоли и божественнии святителие, и преподобнии отцы наши молитвою и силою, данною имъ от Бога, смерти предавали: горчайши бо смерть от молитвы, нежели от оружия. Еже бо от молитвы смерть, се явъствено извѣстно есть, яко от Бога осужден бысть на смерть повинный — и страшно бо есть, еже впасти в руцѣ Бога жива. А еже от оружия убо смерть многажды и от человечьскаго умышьления бываетъ, и не толико смерть страшна бываетъ от оружия, якоже от молитвы, иже умъ имущимъ: человекъ бо зритъ на лице,

Святый же Ефрѣм, яко услышавъ Аполинариева еретическая мудрования умъножающася, — сего ради оставляеть пустыню, и в Костянътинъград входитъ, и не токмо осужаетъ Аполинария, но и смерти злѣй *благокознымъ своим художеством* предаетъ его.

*еретики осужати и проклинати* -- рефрен
*Муч. Феодосия девица, цареградская (VIII)*

Святая же мученица Феодосия-девица, иже родись по обещанию святыя мученица Анастасия, и седми лѣт пострижесь во иноческий образ, и оттоле пребываше неисходна от монастыря, и якоже услыша Лва царя, иже от Исаврия, пославша своего спафария, яко да иже на мѣдныхъ вратѣх градныхъ образъ Владыки Христа, еже на иконе, низложити и сокрушити, святая же Феодосия притече на мѣсто, яко видѣ спафария, трищи ударивша секирою во образ Спаса Христа, и абие поверже лѣствицу на землю и спафария горцѣй смерти предастъ. И отшедша в патриаръхию камениемъ бияше патриарха Анастастия иконоборца, и на томъ мѣсте от злочестиваго царя убиена бысть за объраз Господа нашего Исуса Христа. *И яко да не начьнутъ нѣцыи глаголати, яко Христова мучьница Феодосия сие дѣло сотвори не по божественому повелѣнию, яко человека своима рукама смерти предаст, — сего ради преблагий владыка Христос и по смерти ея прослави ю многими чюдесы и страшными знаменьми, и тѣло ея цѣло и нетлѣнно соблюде, яко всѣмъ приходящим к гробу ея исцеления приимати от всякихъ недугь.*

*Резюме*

Тако же и князи и воеводы и простии людие, мужие и жены, и всякъ православный и со святители и со священники, еретики осужающе, и от святаго и животворящаго Духа научени быша, и написаша божественная правила. Еще же и градъцкие законы сочетавъше божественым правиломъ, яко еже еретики не токмо осужати, но и проклинати и казнем лютым предавати.

 [20] ...о невѣрных и о еретицех... — Стремясь обосновать необходимость массовых казней еретиков, Иосиф Волоцкий энергично возражал своим оппонентам (реальным и возможным), которые, ссылаясь на христианскую литературу, утверждали, что покаявшихся еретиков следует прощать. В «Послании о соблюдении соборного приговора» 1504 года, написанном одновременно со «Словом о наказании еретиков», он объяснял, что правило о прощении покаявшихся «писано о еретицех, а не о отступницех, иже Христа отверъшися... А о нынешних еретицех да будет вам ведомо, яко вси отвергошась Христа». Включая в «Послание о соблюдении соборного приговора» ранние сообщения Геннадия о еретиках (см.: наст. изд., т. 7), Иосиф систематически заменял обвинения в «ереси» обвинениями в отступничестве — «жидовстве». В отличие от еретиков отступники, даже раскаявшись, не подлежали прощению.


 --------------------

Ответ Кирилловскийх старцев.

Еще же Ветхый Законъ тогда бысть, нам же в новѣй благодати яви Владыка Христос любовный съуз, еже не осужати брату брата о томъ, но единому Богу судити согрешениа человечя, рече: «Не судите, не осуждени будете».[11] И егда приведоша к нему жену, яту в любодѣянии, тогда премилостивный Судия рече: «Иже не имать греха, да връжеть на ню первѣе камень». Потом же самъ, преклонь главу и писа коегождо их съгрѣшениа, тако възрази убийственую руку жидовъскую.[12] Кождо ко своим дѣлом прииметь от Бога въ день Судный. Аще же ты повелеваеши брата брату согрѣшивъша убити, то вскорѣ и суботство будеть, и вся Ветхаго Закона, ихъже Богъ ненавидить.[13]

И ты, господине старець Иосиф, сотвори молитву, да иже недостойни еретици да грѣшници, то земля их пожреть. Аще же приемлеть Богъ еретика да и грѣшника на покаяние, то не услышанъ будеши.

а сам апостолъ Павел пиша: «Аз бых был анафема от Христа моего, сиречь проклят; токмо бы братья моя спаслися исраильтяне».[Рим. 9, 3—4] Видиши ли, господине, душу свою полагает за соблазнившуюся братью, дабы спаслися, а не молвил им, дабы их огнь пожегълъ, или земля пожерла, а могли сиа от Бога приати.

*А Левъ, господине, катанский епископъ, Леодора волхва петрахилью связа и созже, и другаго вълхва Сидора такоже молитвою созже при гречестемъ цари. И ты, господине Осифе, почто не испытаешь своей святости? Не связа Касиана архимандрита своею мантиею, донележе бы он сгорѣлъ, а ты бы въ пламяни его связана держалъ! И мы бы тебя, яко единого от трех отрок,[18] из пламени, изшедша, приняли.*



